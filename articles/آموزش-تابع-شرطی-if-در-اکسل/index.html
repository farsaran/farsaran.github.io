<!doctype html><html lang="fa" dir="rtl"><head><meta charset="utf-8"><meta http-equiv="x-ua-compatible" content="ie=edge"><meta name="viewport" content="width=device-width,initial-scale=1,shrink-to-fit=no"><meta name="geo.region" content="IRAN"><link rel="canonical" href="https://farsaran.github.io/articles/%D8%A2%D9%85%D9%88%D8%B2%D8%B4-%D8%AA%D8%A7%D8%A8%D8%B9-%D8%B4%D8%B1%D8%B7%DB%8C-if-%D8%AF%D8%B1-%D8%A7%DA%A9%D8%B3%D9%84/"><link rel="shortcut icon" href="/favicon.png" type="image/png"><title>آموزش تابع شرطی IF در اکسل | فرساران</title><link rel="stylesheet" href="/lib/bootstrap-5.1.3-dist/css/bootstrap.rtl.min.css"><link rel="stylesheet" href="/lib/fontawesome-free-5.15.2-web/css/all.min.css"><link rel="stylesheet" href="/fonts/fonts.css"><link rel="stylesheet" href="/scss/index.eeaf9b5cdc8ca0516d79cf83719363b8d9d044b15ec221f8f8895348d28d009b.css" integrity="sha256-7q+bXNyMoFFtec+DcZNjuNnQRLFewiH4+IlTSNKNAJs=" crossorigin="anonymous"></head><body><nav class="navbar navbar-expand-lg navbar-dark bg-dark" id="farsaran-header-nav"><div class="container"><a class="navbar-brand order-0 flex-grow-1 flex-lg-grow-0" href="/"><img src="/logo.png" alt="فرساران" height="34"></a>
<button class="navbar-toggler order-2 order-lg-1" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="نمایش منو">
<span class="navbar-toggler-icon"></span></button><div class="collapse navbar-collapse mb-3 mb-lg-0" id="navbarSupportedContent"><ul class="navbar-nav me-auto mb-2 mb-lg-0"><li class="nav-item"><a class="nav-link" href="/excel/">دوره آموزش اکسل</a></li><li class="nav-item"><a class="nav-link" href="/products/">محصولات</a></li><li class="nav-item"><a class="nav-link" href="/articles/">مقالات آموزشی اکسل</a></li><li class="nav-item"><a class="nav-link" href="https://www.instagram.com/farsaran_excel/">اینستاگرام فرساران</a></li><li class="nav-item"><a class="nav-link" href="/contact/">تماس با ما</a></li></ul><form role="search" action="/search/node" id="navbar-search-form"><input type="search" name="keys" placeholder="جستجو" aria-label="جستجو" class="search-query">
<button type="submit">
<i class="fa fa-search"></i></button></form></div><div id="navbar-accessories" class="d-flex order-1 order-lg-2 mx-3 mx-lg-0"><a href="/contact" class="contact-link"><i class="fa fa-phone"></i></a></div></div></nav><div class="container"><div class="row"><div class="col-12"><header><h1 class="post-title fw-bold fs-2"><a class="text-dark" href="/articles/%D8%A2%D9%85%D9%88%D8%B2%D8%B4-%D8%AA%D8%A7%D8%A8%D8%B9-%D8%B4%D8%B1%D8%B7%DB%8C-if-%D8%AF%D8%B1-%D8%A7%DA%A9%D8%B3%D9%84/">آموزش تابع شرطی IF در اکسل</a></h1></header><article class="blog-post" role="article" typeof="schema:Article"><p>گذاشتن شرط در اکسل با تابع IF بسیار پر کاربرد است و اتفاقا اکثر کاربران تازه کار اکسل با آن کمی مشکل دارند.</p><p>به نظر من مشکل اصلی آنها در 2 چیز است، اول آنکه خود تابع را دقیق درک نکرده اند و دوم آنکه تمرین کافی نمی کنند تا یکبار برای همیشه IF را یاد بگیرند.</p><p>&nbsp;</p><p>جملات شرطی چه در اکسل باشد و چه در زبان روزمره دارای سه قسمت است که با حوصله می خواهم تک به تک این قسمت ها را برای شما شرح دهم:</p><p>&nbsp;</p><h2>قسمت اول تابع IF&nbsp; - مقایسه</h2><p>در هر جمله شرطی ما معمولا در ابتدا یک مقایسه می کنیم به عنوان مثال:</p><p>* می گوییم که اگر معدل تو بالای 18 شود.&nbsp; (معدل با عدد 18 مقایسه می شود.</p><p>* می گوییم که اگر هوا بارانی بود . (وضعیت هوا با بارانی بودن مقایسه می شود)</p><p>* اگر بعد از ساعت 8 کارت بزنی&nbsp; (ساعت ورود با عدد 8 صبح مقایسه می شود)</p><p>* اگر حقوق تو بالای 1500000 تومان باشد ( مبلغ حقوق شما با مبنای 15000000 مقایسه می شود)</p><p>در همه مثال های بالا می بینید که چیزی با چیزی مقایسه می شود. بنابراین اولین قسمت یک جمله شرطی یا تابع IF در اکسل ، یک مقایسه خواهد بود.</p><p>&nbsp;</p><h3>قسمت دوم تابع IF - یک اتفاق</h3><p>قسمت دوم جملات شرطی به ما می گوید که اگر پاسخ قسمت اول "درست از آب درآمد" چه اتفاقی باید بیافتد. و معمولا در فارسی از واژه "آنگاه" ، "اونوقت" و سپس بیان آن "اتفاق" استفاده می کنیم:</p><p>*&nbsp; که اگر معدل تو بالای 18 شود آونوقت "برایت پلی استیشن می خرم"</p><p>* می گوییم که اگر هوا بارانی بود آنگاه "چترت را ببر"</p><p>* اگر بعد از ساعت 8 کارت بزنی&nbsp; آنگاه "کسر کار خواهی خورد"</p><p>* اگر حقوق تو بالای 1500000 تومان باشد اونوقت "باید مالیات بدهی"</p><p>&nbsp;</p><h3>قسمت سوم تابع IF - یک اتفاق</h3><p>قسمت سوم تابع IF در اکسل یا هر جمله شرطی به ما می گوید که اگر پاسخ مقایسه "درست از آب در نیامد"، چه اتفاقی باید بیافتد. معمولا در فارسی این قسمت بعد از واژه "وگرنه" و "در غیر اینصورت" بیان می شود:</p><p>*&nbsp; که اگر معدل تو بالای 18 شود آونوقت "برایت پلی استیشن می خرم" وگرنه "دوچرخه ات رو هم می گیرم"</p><p>* می گوییم که اگر هوا بارانی بود آنگاه "چترت را ببر" در غیراینصورت "کلاه تابستانیت را ببر"</p><p>* اگر بعد از ساعت 8 کارت بزنی&nbsp; آنگاه "کسر کار خواهی خورد" وگرنه "مشکلی نیست"</p><p>* اگر حقوق تو بالای 1500000 تومان باشد اونوقت "باید مالیات بدهی" و در&nbsp; غیر اینصورت "مشمول مالیات نیستی"</p><p>خلاصه و جمع بندی</p><p>پس یک جمله شرطی دارای سه قسمت است :</p><p>1) مقایسه</p><p>2) اتفاقی(یا کار یا محاسبه ای) که اگر پاسخ مقایسه درست بود باید رخ دهد.</p><p>3) اتفاقی(یا کار یا محاسبه ای) که اگر پاسخ مقایسه درست نبود باید رخ دهد.</p><p>عکس زیر اینها را به صورت خلاصه برای مثال هوای بارانی به شما نشان می دهد:</p><p><img alt="تابع شرطی if در اکسل" height="200" src="/sites/default/files/field/image/IF-01.png" width="344"></p><p>&nbsp;</p><h3>شکل کلی تابع IF در اکسل</h3><p>تابع IF در اکسل سه ورودی دارد و ورودی ها با علامت کاما از هم جدا می شوند:</p><p dir="ltr">IF( ... , ... , ....)</p><p>این سه ورودی عبارتند از :</p><p dir="ltr">IF( Yk ebarat sharti , har formuli&nbsp; , har formuli)</p><p>در قسمت اول IF باید "یک عبارت شرطی" را بنویسید و در درس 1 گفتیم که عبارات شرطی یعنی چیزی با چیزی مقایسه شود و هر پس از انجام مقایسه یا پاسخ ما صحیح (True) می شود و یا غلط از آب در می آید (False).</p><p>مثلا می خواهیم بدانیم که آیا حقوق شما مشمول مالیات هستید یا خیر. برای اینکار باید حقوق شما را در سلول A1 می نویسیم و با حداقل حقوق تصویبی برای مالیات مقایسه کنیم&nbsp; بنابراین قسمت اول IF به شکل زیر خواهد شد:</p><p dir="ltr">IF( A1 > 15000000 , ...&nbsp; , ...)</p><p>در قسمت دوم IF هر فرمولی و یا هر محاسبه ای و یا هر چیزی که اکسل می فهمد&nbsp;<img alt="چشمک" src="http://blog.ir/media/script/tiny_mce/plugins/emotions/img/smiley-wink.gif" title="چشمک"> را&nbsp; آن بنویسید. و این مقدار وقتی محاسبه می شود که پاسخ شرط شما "TRUE" شود و اگر پاسخ شرط شما FALSE شود، این محاسبه هرگز انجام نمی شود.</p><p>در این مثال ما 10% مبلغ حقوق را به عنوان مالیات محاسبه می کنیم و اگر حقوق بیش از 15000000 باشد، این محاسبه انجام می شود و به عنوان پاسخ فرمول IF نمایش داده می شود.</p><p dir="ltr">IF( A1 > 15000000 , A1*10%&nbsp; , ...)</p><p>قسمت سوم IF ، می تواند دقیقا مانند قسمت دوم هر فرمول اکسلی باشد، و اگر پاسخ شرط شما FALSE شود، این محاسبه انجام می شود و به خروجی&nbsp; IF نمایش داده می شود .</p><p>در این مثال می خواهیم که مالیات حقوق زیر 15000000 عدد صفر باشد.</p><p>IF( A1 > 15000000 , A1*10%&nbsp; ,&nbsp; 0 )</p><p>به همین سادگی در اکسل یک IF نوشته می شود.</p><p>&nbsp;</p><p><img alt="تابع شرطی if در اکسل" height="158" src="/sites/default/files/field/image/IF-02.png" width="631"></p><p>و می توانیم این فرمول را اینگونه بخوانیم:</p><p>"اگر مبلغ حقوق (یا سلول A1) بیشتر از 15000000&nbsp; بود آنگاه باید 10% مبلغ حقوق را مالیات بدهی و گرنه مالیاتت صفر خواهد شد".</p><p>&nbsp;</p><div class="farsaran-danger">نکته 1: در هر سلولی که IF را بنویسید ، در همان سلول خروجی (یا پاسخ) IF را مشاهده خواهید کرد.<br>نکته 2: فقط خروجی تابع IF می تواند یک مقدار باشد و نمی تواند رنگ و ... باشد. اگر بخواهید که سلول ها را بر اساس یک شرط رنگی کنید، از ابزار Conditional Formatting اکسل استفاده نمایید.<br>نکته 3: اگر زبان کامپیوتر شما در CONTROL PANEL بر روی فارسی باشد، شما باید در فرمول ها به جای علامت کاما از علامت سمی کالن ";" استفاده نمایید.</div><p>&nbsp;</p><footer><h4>همچنین بخوانید</h4><ul><li><a href="/articles/%D9%81%DB%8C%D9%84%D9%85-%D8%A2%D9%85%D9%88%D8%B2%D8%B4-%DA%A9%D8%A7%D9%85%D9%84-%D8%AE%D8%B7%D8%A7%D9%87%D8%A7%DB%8C-%D8%A7%DA%A9%D8%B3%D9%84%D8%8C-%D8%AA%D9%86%D8%B8%DB%8C%D9%85%D8%A7%D8%AA-%D9%88-%D9%85%D8%AF%DB%8C%D8%B1%DB%8C%D8%AA-%D8%AE%D8%B7%D8%A7%D9%87%D8%A7/">فیلم آموزش کامل خطاهای اکسل، تنظیمات و مدیریت خطاها</a></li><li><a href="/articles/%D8%A2%D9%85%D9%88%D8%B2%D8%B4-%D8%AA%D8%A7%D8%A8%D8%B9-vlookup-%D8%AF%D8%B1-%D8%A7%DA%A9%D8%B3%D9%84-%D9%82%D8%AF%D9%85-%D8%A8%D9%87-%D9%82%D8%AF%D9%85/">آموزش تابع VLOOKUP در اکسل - قدم به قدم</a></li><li><a href="/articles/%D8%B3%D9%87-%D9%85%D8%AB%D8%A7%D9%84-%D8%AC%D8%A7%D9%84%D8%A8-%D8%A7%D8%B2-%DA%A9%D8%A7%D8%B1%D8%A8%D8%B1%D8%AF-record-macro-%D8%A7%DA%A9%D8%B3%D9%84/">سه مثال جالب از کاربرد Record Macro اکسل</a></li><li><a href="/articles/%D8%A7%D9%88%D9%84%DB%8C%D9%86-%D8%A8%D8%B1%D9%86%D8%A7%D9%85%D9%87-%D8%AE%D9%88%D8%AF-%D8%B1%D8%A7-%D8%AF%D8%B1-%D8%A7%DA%A9%D8%B3%D9%84-%D8%A8%D9%86%D9%88%DB%8C%D8%B3%DB%8C%D8%AF/">اولین برنامه خود را در اکسل بنویسید</a></li><li><a href="/articles/%D8%AA%D9%88%D8%A7%D8%A8%D8%B9-%D8%AD%D8%B3%D8%A7%D8%A8%D8%AF%D8%A7%D8%B1%DB%8C-%D9%88-%D9%85%D8%A7%D9%84%DB%8C-%D8%AF%D8%B1-%D8%A7%DA%A9%D8%B3%D9%84/">توابع حسابداری و مالی در اکسل</a></li></ul></footer></article></div></div></div><footer id="footer-wrapper"><div id="footer-cols-wrapper"><div class="container"><div class="row"><div class="col-md-6 col-lg-3"><p>⭐⭐⭐ دوره‌های آنلاین آموزش اکسل ۱۴۰۱</p><p>استاد دوره: فرشید میدانی</p><p><a href="/excel">دوره آموزش آنلاین اکسل از کاربردی تا پیشرفته</a></p><p><a href="/excel">دوره آموزش آنلاین طراحی داشبورد و نمودارهای خلاقانه در اکسل</a></p><p><a href="/excel">دوره آموزش آنلاین زبان برنامه نویسی VBA در اکسل</a></p></div><div class="col-md-6 col-lg-3"><h5 class="fs-6 fw-bold">محصولات و مقالات</h5><p><a href="/node/106" target="_blank">تاریخ شمسی اکسل و عدد به حروف</a></p><p><a href="/taxonomy/term/126">آموزش اکسل پیشرفته</a></p><p><a href="/node/252" target="_blank">کتاب توابع و فرمول نویسی اکسل</a></p><p><a href="/node/257" target="_blank">کتاب برنامه نویسی VBA اکسل</a></p><p><a href="/pivot" target="_blank">دوره آموزش پیوت تیبل&nbsp;اکسل</a></p></div><div class="col-md-6 col-lg-3"><p><a href="/contact">تماس با ما</a></p><p><a href="/فرشید-میدانی">مشاهده رزومه فرشید میدانی&nbsp;</a></p><p><a href="/node/114">راهنمای خرید از فروشگاه</a></p><p><a href="/node/114#guaranty">شرایط گارانتی و پشتیبانی محصولات</a></p><p><a href="/node/114#guaranty">درخواست عودت وجه محصولات</a></p><p><a href="http://t.me/farsaran" rel="nofollow">کانال تلگرام اکسل فرساران</a></p></div><div class="col-md-6 col-lg-3"><p>مقالات آموزشی اکسل</p><p>⭐&nbsp;<a href="/farfand">فرفند، کاربردی ترین ترفند اکسل</a></p><p><a href="/node/294">محاسبه مالیات حقوق در اکسل</a></p><p><a href="/vlookup">آموزش تابع VLOOKUP در اکسل</a></p><p><a href="/sumifs">آموزش تابع SUMIFS در اکسل</a></p></div></div></div></div><div id="footer-bottom-wrapper"><div class="container"><div class="row"><div class="col-12"><p><span style="font-size:16px">&nbsp;فرساران | تجربه حرفه‌ای و تمام وقت<a href="/node/313"><span style="color:#fff"> <u>آموزش اکسل</u></span></a><span style="color:#fff"> </span>از سال ۱۳۸۵ در صدها شرکت و سازمان تراز اول ایران</span></p><p><strong><u><a href="https://fa.wikipedia.org/wiki/%D8%AF%D8%B3%D8%AA%D8%A8%D8%B1%D8%AF_%D9%81%DA%A9%D8%B1%DB%8C" target="_blank"><span style="color:#fff">دستبرد علمی</span></a></u></strong><span style="color:#fff"> </span>یعنی تخصیص دادن خلاقیت ادبی، هنری یا پژوهشی دیگری یا بخشی از آن یا متن ناشی از آن به خود، گویی که خود شخص آن را خلق کرده‌است.&nbsp;</p></div></div></div></div></footer><script src="/lib/jQuery/jquery-3.6.0.min.js"></script>
<script src="/lib/bootstrap-5.1.3-dist/js/bootstrap.bundle.min.js"></script></body></html>